\chapter{Terminologie}
\chapterquote{Hij gaf de dingen andere namen. Zo noemde hij een stoel een krant. De tafel noemde hij een deurknop. Een briefje noemde hij een hand.}{Herman van Veen}
In het eerste hoofdstuk introduceren we enkele termen om de verschillende componenten in logica te kunnen benoemen. Zo hebben verschillende logische symbolen een eigen naam samen met de syntaxmatige structuren in logische programma's. Verder delen we de logica in propositie- en predicatenlogica.
\section{Symbolen}
Een logische taal bestaat doorgaans uit \termen{taal-onafhankelijke taalelementen} en \termen{taal-afhankelijke elementen}. De taal-onafhankelijke elementen zijn elementen die men in elke instantie van het gebruik van logica terug zal vinden. Deze symbolen hebben bijgevolg een vaste betekenis. Taal-afhankelijke elementen hangen af van het probleem zelf. Er wordt dan ook een betekenis ad-hoc aan toegekend.
\paragraph{}
Onder de taal-onafhankelijke elementen rekenen we:
\begin{enumerate}
 \item \termen{variabelen} zoals $x$, $y$, $Lx$,...
 \item \termen{propositionele constanten} zoals \xtrue{} en \xfalse{}. In het geval van driewaardige of vierwaardige logica kunnen hier nog meer constanten bijkomen.
 \item \termen{leestekens} zoals de \termen{haakjes} (\verb+(+, \verb+)+) en de \termen{komma} (\verb+,+)
 \item \termen{logische connectieven}: $\neg$, $\wedge$, $\vee$, $\Rightarrow$ en $\Leftrightarrow$.
 \item \termen{kwantoren}: de \termen{universele kwantor} ($\forall$), de \termen{existenti\"ele kwantor} ofwel \termen{existentiekwantor} ($\exists$) en in mindere mate de \termen{unieke existenti\"ele kwantor} ($\exists!$)
\end{enumerate}
\paragraph{}
Het taal-afhankelijke gedeelte bevat dan weer
\begin{enumerate}
 \item \termen{constanten} zoals \ldm{maarten}, \ldm{agnes}, ...
 \item \termen{functiesymbolen} ofwel \termen{functoren} zoals \ldm{hart/1}, \ldm{+/2}, ...
 \item \termen{predicaat-symbolen} zoals \ldm{mens/1}, \ldm{het\_regent/0} en \ldm{fan\_van/2}, ...
\end{enumerate}
Bij functors en predicaat-symbolen noteren we ook de \termen{ariteit}: het aantal argumenten die de functor of het predicaat vereist. De expressie \ldm{predicaat/ariteit} noemen we de \termen{signatuur} van het predicaat. De ariteit is een eigenschap van een predicaat of functor. \ldm{min/2} is dus een andere functor dan bijvoorbeeld \ldm{min/3}. Constanten zijn in wezen functoren met een ariteit gelijk aan 0. \ldm{maarten} is dus in principe gelijk aan \ldm{maarten/0}. Bij een functor of predicaat met ariteit gelijk aan 0 hoeven we geen haakjes te schrijven.
\paragraph{}
In deze cursus maken we de afspraak dat taal-afhankelijke elementen (constanten, functors, predicaten) in het vetjes zullen worden geschreven. Dit is echter louter om de expressies makkelijker te kunnen begrijpen en is zeker niet verplicht. Voorbeelden hiervan zijn \ldm{jan}, \ldm{hart/1}, \ldm{regen/0}. Taal-onafhankelijke elementen zoals variabelen schrijven we dan weer cursief zoals $x$, $y$ en $Lx$.
\section{Grammatica}
In de vorige sectie hebben we de verschillende symbolen die we in de taal kunnen gebruiken gedefinieerd. We kunnen deze symbolen echter niet in om het even welke volgorde gebruiken: er zijn regels hoe een logische formule er moet uitzien. Om deze regels te specificeren zullen we verdere terminologie invoeren.
\subsection{Term}
We beginnen met een \termen{term}. Een term defini\"eren we inductief:
\begin{definition}[Term]
Volgende expressies zijn termen:
\begin{enumerate}
 \item Een constante
 \item Een variabele
 \item \label{itm:compoundtermf} $\fun{\ldm{f}}{t_1,t_2,\ldots,t_n}$ met \ldm{f/$n$} een functor met ariteit $n$ en $t_1,t_2,\ldots,t_n$ allemaal termen.
\end{enumerate}
Termen van de vorm zoals in \ref{itm:compoundtermf} noemen we ook \termen{samengestelde termen} ofwel \termen{compound terms}.
\end{definition}
\begin{example}[Termen van hartelijke mensen]
Stel constanten $\accl{\ldm{maarten},\ldm{agnes},\ldm{ruben}}$, variabelen $\accl{x,y,z}$ en functoren $\accl{\ldm{hart/1}, \ldm{vader/1}, \ldm{gelijkaardig/2}}$ dan zijn volgende expressies termen:
\begin{multicols}{2}
\begin{itemize}
 \item $y$
 \item $\ldm{maarten}$
 \item $\func{hart}{\ldm{maarten}}$
 \item $\func{hart}{\func{vader}{\ldm{maarten}}}$
 \item $\func{hart}{\func{vader}{\func{vader}{x}}}$
 \item $\func{vader}{\func{hart}{\func{vader}{x}}}$
 \item $\func{gelijkaardig}{x,y}$
 \item $\func{gelijkaardig}{x,\ldm{maarten}}$
\end{itemize}
\end{multicols}
\end{example}
Men dient op te merken dat termen niet noodzakelijk semantisch zinvol zijn. Zo is \func{vader}{\func{hart}{x}} een term, terwijl semantisch gezien deze expressie niet zinvol is: een hart heeft namelijk geen vader.
\subsection{Atoom}
Naast termen bestaan er ook atomen. Een \termen{atoom} is als volgt gedefinieerd:
\begin{definition}[Atoom]
Een expressie \pred{p}{t_1,t_2,\ldots,t_m} is een atoom indien \ldm{p/$m$} een predicaat is met ariteit $m$ en $t_1,t_2,\ldots,t_m$ allemaal termen zijn.
\end{definition}
Syntactisch gezien is het onderscheid tussen een atoom en een term quasi niet te maken: men dient kennis te hebben van de taal-afhankelijke aspecten namelijk wat een predicaat is en wat een functor alvorens men het verschil kan zien. Verder zijn er ook allerhande syntactische constructies mogelijk die eigenlijk volgens de regels van atomen en termen niet mogelijk zijn: denk bijvoorbeeld aan het gebruik van een atoom in een term. Dit is niet toegelaten maar niet louter aan de hand van syntax te detecteren.
\subsection{Formule}
Atomen vormen op zich weer bouwstenen van een \termen{goed gevormde formule} ofwel \termen{well formed formula} die wiskundig gezien zinvol is:
\begin{definition}[Goed gevormde formule]
Een \emph{goed gevormde formule} wordt inductief als volgt gedefinieerd:
\begin{itemize}
 \item Een atoom is een goed gevormde formule.
 \item Stel dat $\phi$ en $\psi$ goed gevormde formules zijn, dan zijn volgende formules ook goed gevormde formules:
 \begin{multicols}{5}
  \begin{itemize}
   \item $\brak{\phi\vee\psi}$
   \item $\brak{\phi\wedge\psi}$
   \item $\brak{\neg\phi}$
   \item $\brak{\phi\Rightarrow\psi}$
   \item $\brak{\phi\Leftrightarrow\psi}$
  \end{itemize}
 \end{multicols}
\end{itemize}
\end{definition}
Herinner echter dat we bijvoorbeeld met behulp van termen al expressies kunnen vormen die wiskundig correct zijn, maar semantisch gezien niet zinnig zijn.
\paragraph{Haakjes en ambigu\"iteit}
De formule voor goed gevormde formules introduceert veel haakjes. Dit leidt tot bijvoorbeeld volgende expressie:
\begin{equation}
\brak{\brak{\brak{\brak{\ldm{p}\wedge\brak{\neg\ldm{r}}}\wedge\ldm{r}}\vee\ldm{p}}\vee\brak{\brak{\brak{\brak{\ldm{p}\wedge\brak{\neg\ldm{r}}}\wedge\ldm{r}}\wedge\ldm{p}}}}
\end{equation}
Voor bijvoorbeeld een compiler zijn haakjes een grote steun, mensen zijn echter in staat om snel de structuur van een expressie in te zien, haakjes zijn dan ook ruis die meestal tot verwarring leiden.
\subsection{In logische programma's}
Logische programma's zoals \prolog{} en \problog{} programma's kenmerken zich door een vaste vorm: expressies worden in een vast formaat geschreven. Alle mogelijke vormen van logisch programmeren overlopen is geen sinecure. In deze sectie zullen we de terminologie rond logische programma's echter zo algemeen mogelijk bespreken.
\subsection{Samenvatting}
\section{Soorten logica}
\section{Vrije variabelen en de scope van kwantoren}